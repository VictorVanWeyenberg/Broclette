# Titel III: De Brocletters en hun rechten

**Artikel 17** Er zijn zeven rangen, in volgorde van hoog naar laag zijn dit: Oberst, Oberstleutnant, Feldweibel, Hauptwachtmeister, Wachtmeister, Hellebardier en Racler.

**Artikel 18** De rang Oberst werd toegekend aan Flurin Heughebaert.

**Artikel 18 bis** De Oberst regelt de planning van Broclette, rekening houdend met “Titel I: Broclette, zijn stichting en zijn frequentie” en dient ervoor te zorgen dat zo veel mogelijk Brocletters aanwezig kunnen zijn.

**Artikel 19** De rang Racler wordt enkel toegekend aan personen die nog geen volwaardig Brocletter zijn.

**Artikel 20** §1 De overige rangen worden toegekend op basis van het aantal aanwezigheden op Broclettes, des te meer aanwezigheden des te hoger de rang.

§2 Indien twee Brocletters dezelfde hoeveelheid aanwezigheden hebben, dient er vergeleken te worden hoeveel jaren de personen al aan Broclette doen. De Brocletter met het hoogste aantal jaar krijgt de hogere rang. Indien het aantal jaar alsook hetzelfde is, krijgen beide Brocletters dezelfde rang.

§3 Personen met dezelfde rang worden onderscheiden aan de hand van welke Brocletter als eerste het aantal jaar en aanwezigheden behaald heeft. Deze Brocletter is dan erster klasse in zijn rang, de tweede Brocletter is dan zweiter klasse in zijn rang en zo verder.

**Artikel 21** Brocletters dienen aan tafel plaats te nemen in volgorde van rang. De volgorde is van hoogste rang naar laagste rang.

**Artikel 22** Eretitels kunnen worden toegekend aan mensen die bijzondere diensten verleend hebben aan Broclette.

**Artikel 22 bis** Brocletters mogen geen eretitels voor zichzelf voorstellen. Titels moeten uniek en complementair zijn. Een Brocletter kan maximaal 3 titels bezitten.